<p>
    En kväll, när sommaren var på väg att släppa taget, satt jag vid havet med mina hörlurar på mig. En för mig ny låt började spelas.<br>Alex Warren sjöng:<br>"<em>Hidden underneath the floor / In the attic of my dreams / There's somebody I adore.</em>"<br>
    Den lilla meningen bet sig fast.<br>
    Framför mig såg jag en vind. Inte en verklig, dammig plats, utan en scen. Något stilla men ändå levande.
</p>

<p>
    Jag har länge velat samla mina dikter någonstans. Inte i en blogg. Inte som en lista av texter. Utan något mer... organiskt. Något som kändes som en plats, inte bara en sida.
</p>

<p>
    Samtidigt ville jag skapa ett utrymme för min 3D-konst. Att bygga något där dikter och det visuella hör ihop. Där objekten inte enbart är där som dekoration, utan en del av helheten.
</p>

<p>
    Så idén till <em>Vinden</em> föddes.<br>
    En interaktiv scen där sex föremål bär på samlingar av dikter. Klickbara och dolda i rummet tills någon upptäcker dem.
</p>

<p>
    I vinden har jag gömt 24 dikter, fördelade i sex objekt.<br>
    Projektet är mitt sätt att föra samman skrivande, 3D och kod och låta det bli en plats att besöka.<br>
</p>

<p>
    <br>
    Varmaste hälsningar,<br>
    Vicky
</p>